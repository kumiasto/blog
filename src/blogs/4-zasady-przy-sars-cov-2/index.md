---
title: Cztery zasady przy SARS-CoV-2
author: Patryk Karliński
date: 2020-03-23
slug: cztery-zasady-przy-sars-cov-2
thumb: ../../images/coronavirus-4914026_1920.jpg
---

### 1\. Myj ręce przez co najmniej 20 sekund, bardzo często w ciągu dnia.

Badania sugerują, że tylko około 5% ludzi myje ręce wystarczająco długo, aby usunąć zarazki wywołujące infekcję z rąk. Drugą zaletą mycia rąk jest istotne zmniejszenie przenoszenia wirusa, spowodowane tym, że nasze ręce dotykają różnych przedmiotów m.in. w miejscach publicznych. Ważną rzeczą jest także suszenie rąk, ponieważ mokre środowisko zwiększa ryzyko transmisji. Po umyciu rąk należy je dokładnie osuszyć, używając ręczników papierowych lub suszarki z ciepłym powietrzem.

<p>&nbsp;</p>

##### **Co z płynami do dezynfkecji rąk?** Są dobrym wyjściem w przypadku braku dostępu do mydła i bieżącej wody. Pamiętaj, że muszą zawierać min. 60 % alkoholu.

Należy jednoznacznie podkreślić że koronawirusy należą do „wirusów otoczkowych”, które mają lipidową powłokę z kolcami, która sprzyja wiązaniom z różnymi tkankami. Dlatego wirus najbardziej podatny jest na mydło, a później na środki do dezynfekcji, w tym ściereczki na bazie akloholu. Podczas stosowania środków do dezynfekcji rąk, skuteczność usuwania wirusów spada, w porównaniu do mycia rąk mydłem. Dzieje się to poprzez wcześniej wspomnianą podwójną lipidową otoczkę wirusa, która przez mydło zostaje zniszczona. Dodatkowo przez bieżącą wodę i tarcie rękoma zostaje usunięty z dłoni wszelaki brud i bakterie kryjące się „pod nim”.

<p>&nbsp;</p>

### 2\. Nie dotykaj ust, oczu ani nosa.

Są to główne drogi transmisji, gdy twoje ręce wychwytują wirusy z klamek, uchwytów i z innych rzeczy, które są zbiorowiskiem zarazków. Kiedy kichasz lub kaszlesz, zakrywaj usta łokciem lub chusteczką, po czym jak najszybciej wyrzuć chusteczkę do zamkniętego kosza i umyj ręce używając mydła i wody lub zdezynfekuj je środkami na bazie alkoholu - patrz wyżej.  
Jeśli jesteś chory, niekoniecznie na COVID-19, rozważ użycie maski w celu ochrony innych,  ponieważ zakrycie ust łokciem nadal pozwala na rozprzestrzeniania się wirusów drogą kropelkową z Twojego układu oddechowego, a każde osłabienie organizmu, chociażby poprzez przeziębienie może skutkować zwiększeniem ryzyka zachorowania i powodować przejście przez chorobę wywoływaną przez SARS-CoV-2 z dużo większymi powikłaniami.

W przypadku gdy jesteś okazem zdrowia, sprawy mają się nieco inaczej. Po pierwsze: nie zakładaj i nie noś wówczas maski (pomijając fakt zużywania potrzebnego w obecnym stanie sprzętu ochronnego). Taka maska może być potrzebna w izbie przyjęć każdego szpitala. Faktem jest również, że maska "zwykła" chirurgiczna nie uchroni Cię przed wirusem. Chroni ona tylko osobę zarażoną przed zarażaniem innych, ale tylko przez 25 minut. Po tym czasie należy zmienić maskę . Innym spostrzeżeniem jest to, że osoby noszące maski mają tendencje do częstszego dotykania twarzy i okolic oczu w celu ciągłej poprawy maski.

<p>&nbsp;</p>

### 3\. Minimalizuj czas przebywania w otoczeniu innych osób, zwłaszcza chorych.

Chociaż na całym świecie jak i w Europie zakazuje się spotkań w większych grupach - Polska (zakaz powyżej 50 osób), Niemcy (zakaz powyżej dwóch osób, wykluczając mieszkających ze sobą).To i tak po co kusić los?

Włochy były przykładem ignorowania komunikatów, co z kolei doprowadziło do paraliżu służby zdrowia. Pomyślmy o naszej ochronie zdrowia. Jednakże jeśli musisz wyjść do sklepu itp. pamiętaj, aby zachować odstęp od drugiej osoby min. 1,5 metra.

<p>&nbsp;</p>

### 4\. Sprawdź zasady postępowania epidemiologicznego i medycznego, opublikowane przez [Główny Inspektorat Sanitarny.](https://zachlorowani.pl/glowny-inspektorat-sanitarny-opublikowal-zasady-postepowania-epidemiologicznego-i-medycznego-w-zwiazku-z-ryzykiem-zawleczenia-na-obszar-polski-nowego-koronawirusa-sars-cov-2-ponizej-prezentujemy-pel/)
