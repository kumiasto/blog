---
title: Beta-alanina i karnozyna - czym są i jak działają?
author: Patryk Karliński
date: 2020-03-08
slug: beta-alanina-i-karnozyna-czym-sa-i-jak-dzialaja
thumb: ../../images/jar-2338584_1920.jpg
---

β-alanina to aminokwas należący do grupy aminokwasów endogennych. Produkowany w wątrobie w wyniku degradacji uracylu i wraz z histydyną jest prekursorem produkcji karnozyny. Biosynteza karnozyny uzależniona jest od dostępności Beta-alaniny jako substratu.

<p>&nbsp;</p>

#### Teraz trochę prościej...

Karnozyna występuje naturalnie w: mózgu, mięśniu sercowym, nerkach, żołądku oraz w mięśniach szkieletowych. Wysoka zawartość karnozyny uzależniona jest od poziomu wytrenowania, rodzaju włókna mięśniowego oraz nasycenia organizmu tą substancją poprzez dietę (spożywanie ryb, wołowiny).

<p>&nbsp;</p>

#### Działanie β-alaniny 

Podczas wysiłku i zadań o charakterze beztlenowym (głównie przy aktywności włókien typu II) obserwuje się wysoki poziom karnozyny. Przy pracy o wysokiej intensywności czynnikiem zmniejszającym naszą zdolność do wysiłku jest gromadzenie się w mięśniach jonów wodorowych - w tym przypadku pomaga nam karnozyna, która jest naturalnym buforem jonu H+.

• Zwiększa zdolności buforujące mięśni o około osiem punktów procentowyh, <br>

• W trakcie ruchów koncentrycznych zwiększa efektywność uwalniania jonów Ca2+, <br>

• Powoduje większą wrażliwość mięśni na jony Ca2+.

<p>&nbsp;</p>

#### Jaki to ma związek z kwasem mlekowym?

Beta-alanina pokazuje swoje najlepsze działania w wysiłkach od 1 do 4 minut, gdzie glikoliza beztlenowa jest głównym źródłem energii. Przy takim pozyskiwaniu ATP ([które omówiliśmy tutaj](https://zachlorowani.pl/energia-atp-po-co-nam-kreatyna-cz-1/)) produktem ubocznym jest kwas mlekowy. Karnozyna buforuje spadek pH związany m.in. z powstawaniem kwasu mlekowego w mięśniach w trakcie wysiłku. Z tego względu przyjmowanie β-alaniny zmniejsza zmęczenie fizyczne. Co z kolei również może przełożyć się to na wynik testu z krzywą mleczanową.

<p>&nbsp;</p>

### Co mówią badania?

Suplementacja poprawia zdolności wysiłkowe **od 0,2 do 3%** podczas **trwania wysiłku od 30 sekund do 10 minut** zarówno przy wysiłkach ciągłych jak i przerywanych. Badania przede wszystkim potwierdziły to u następujących grup:

• lekkoatletów (bieg 400-1500), <br>
• pływaków (100-400m), <br>
• w sportach walki, <br>
• grach zespołowych oraz wioślarzy.

<p>&nbsp;</p>

Badania wykazały, że przyjmowanie doustnie od 4g do 6g β-alaniny w dawkach podzielonych przez okres **28 dni skutecznie podnosi poziom karnozyny**, podczas gdy nowsze badania wykazały wzrost karnozyny i skuteczność do 12 g na dzień. Udowodniono także wzrost poziomu karnozyny w mięśniach po 5-6 tygodniach suplementacji Beta-alaniny o 15-55%, ale już po ok. 10 tygodniach o ok. 80%. Wartości wyjściowe wracały po 8 tygodniach od odstawienia suplementacji. Zgodnie z oświadczeniem pozycji ISSN ocena istniejącego zbioru badań β-alaniny sugeruje poprawę wyników ćwiczeń z bardziej wyraźnym wpływem na działania trwające od 1 do 4 minut, następuje poprawa zmęczenia nerwowo-mięśniowego szczególnie u osób starszych i pozostaje nam więcej „siły” na koniec wyścigu.

<p>&nbsp;</p>

Inne badania wykazały, że suplementacja β-alaniny może zwiększyć liczbę powtórzeń, jaką można wykonać w danej serii lub nawet zrobić o jedną serie więcej. Dzięki takiemu zabiegowi Beta-alanina pozwala zwiększyć objętość treningową, co z kolei może powodować następny efekt jakim jest zwiększenie beztłuszczowej masy mięśniowej, co badania także wykazały tzn. więcej serii = większy ciężar = większa objętość = większa hipertrofia (tak w uproszczeniu).

Ponadto stwierdzono zwiększenie wielkości całkowitej wykonanej pracy przy maksymalnej mocy (wysiłku) – o **13% po 4 tygodniach suplementacji i o 16% po 10 tygodniach.**

<p>&nbsp;</p>

Podsumowując - suplement po stosowaniu przez 10 tygodni zalecanej dawki **poprawia wyniki o około 3%.**

<p>&nbsp;</p>

### Dla kogo?

Dla sportów siłowo-szybkościowych, ćwiczących na siłowni, pływaków, uprawiających sporty walki oraz biegaczy. Reasumując - wszystkie sporty o bardzo wysokiej intensywności trwające 4-8 minut.

<p>&nbsp;</p>

### Dawkowanie

Drugi suplement z najlepiej udowodnionym działaniem zaraz po [kreatynie](https://zachlorowani.pl/suplementacja-kreatyna-cz-2/) stosuje się najczęściej w przeliczeniu dobowym od 4 do 6 g/db lub około 65 mg/kg masy ciała. Nie krócej niż około 3 tygodnie. Przyjmujemy w dni treningowe i nietreningowe. Po około 6 tygodniach sugeruje się zmniejszyć dawkę nawet do 2 g, ale nie jest to koniecznie. Możemy np. w dni nietreningowe zmniejszyć dawkę, a w treningowe przyjmować normalną. Na rynku mamy dostępne preparaty w proszku jak i w tabletkach. Wybór zależy od Waszych upodobań.

<p>&nbsp;</p>

Brałeś kiedyś jakąkolwiek przedtrenignówkę? Na pewno brałeś. I wtedy kiedy poczułeś swędzenie na pewno pomyślałeś - "o przedtreningówka wchodzi". Okazuje się, że to tylko jeden składnik przedtreningówki pojawił się w krwiobiegu i to była właśnie Beta-alanina. Od razu podkreślamy - to nie oznacza że działa, bo jak już wiesz (patrz wyżej) jednorazowo i doraźnie - nie działa.

<p>&nbsp;</p>

**Parestezja** bo tak się nazywa odczuwanie tego efektu ubocznego beta-alaniany. Może to być swędzenie czy mrowienie twarzy, ust, uszu itp. Zjawisko to nie jest szkodliwe czy niebezpieczne, można się do niego przyzwyczaić lub zmniejszyć i rozłożyć dawke dobową na kilka dawek. Np 4 x 1,5 g = 6 g.  
Przy większych dawkach może wystąpić biegunka. Przypominamy, że przed rozpoczęciem przyjmowania suplementu poinformuj o tym swojego trenera.
