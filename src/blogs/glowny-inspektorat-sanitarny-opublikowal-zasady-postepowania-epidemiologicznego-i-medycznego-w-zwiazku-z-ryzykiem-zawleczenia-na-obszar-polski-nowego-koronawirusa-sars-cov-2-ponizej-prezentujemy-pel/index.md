---
title: Główny Inspektorat Sanitarny opublikował zasady postępowania epidemiologicznego i medycznego
author: Patryk Karliński
date: 2020-03-23
slug: glowny-inspektorat-sanitarny-opublikowal-zasady-postepowania-epidemiologicznego-i-medycznego
thumb: ../../images/medic-563423_1920.jpg
---

W związku z ryzykiem zawleczenia na obszar Polski nowego koronawirusa (SARS-CoV-2) GIS opublikował zasady postępowania epidemiologicznego i medycznego.  
Poniżej prezentujemy pełną treść komunikatu GIS.

#### **I. Kryteria kwalifikacji do dalszego postępowania:**

**(1) osób potencjalnie narażonych w związku z powrotem z obszarów utrzymującej się transmisji wirusa lub**  
**(2) osób ze styczności z zakażonym**

Postępowaniu podlega osoba, która spełnia **kryteria kliniczne **oraz** kryteria epidemiologiczne**.

#### **Kryteria kliniczne**

Każda osoba u której wystąpił co najmniej jeden z wymienionych objawów ostrej infekcji układu oddechowego:

– gorączka

– kaszel

– duszność

#### **Kryteria epidemiologiczne**

Każda osoba, która  w okresie 14 dni przed wystąpieniem objawów spełniała co najmniej jedno z następujących kryteriów:

– podróżowała/przebywała w regionie, w którym podejrzewa się  utrzymującą się transmisję SARS-CoV-2

– miała bliski kontakt z osobą, u której stwierdzono zakażenie SARS-CoV-2 (kontakt z *przypadkiem potwierdzonym* lub *przypadkiem prawdopodobnym*)

– pracowała lub przebywała jako odwiedzający w jednostce opieki zdrowotnej, w której z kolei leczono pacjentów zakażonych SARS-CoV-2

### **II.  Algorytm kwalifikacji osób do postępowania epidemiologicznego oraz medycznego **

(nie obejmuje ustawowej kwarantanny stosowanej na podstawie art. 35 ustawy z dnia 5 grudnia 2008 r. *o zapobieganiu oraz zwalczaniu zakażeń i chorób zakaźnych u ludzi*)**:**

![](https://zachlorowani.pl/wp-content/uploads/2020/03/Zrzut-ekranu-2020-03-23-o-10.53.19-1024x937.png)

### **III. Ogólne zasady postępowania medycznego w przypadku podejrzenia zakażenia nowym koronawirusem (SARS-CoV-2):**

1. Pacjent manifestujący objawy przede wszystkim powinien być hospitalizowany w oddziale zakaźnym (obserwacyjno-zakaźnym) z zapewnieniem warunków izolacji oddechowej i ścisłego reżimu sanitarnego.
2. Każdą informację o stwierdzonym przypadku, podejrzanym o zakażenie  
   2019-nCoV należy w trybie natychmiastowym zgłosić do właściwego, ze względu na miejsce podejrzenia, Państwowego Powiatowego Inspektora Sanitarnego lub innego organu Państwowej Inspekcji Sanitarnej.
3. Personel medyczny mający bezpośrednią styczność z osobą podejrzaną, w tym lekarze konsultujący, powinni być zabezpieczeni w środki ochrony indywidualnej jednorazowego użycia.

Więcej na: [https://www.gov.pl/web/koronawirus/porady](https://www.gov.pl/web/koronawirus/porady)
