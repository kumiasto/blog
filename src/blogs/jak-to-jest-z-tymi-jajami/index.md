---
title: Jak to jest z tymi jajami?
author: Patryk Karliński
date: 2020-04-11
slug: jak-to-jest-z-tymi-jajami
thumb: ../../images/eggs-3136975_1920.jpg
---

#### Zacznijmy od początku...

![](https://zachlorowani.pl/wp-content/uploads/2020/04/86935791_2644316375621984_4578945937996513280_n.jpg)

totylkoteoria.pl

**Skoro** najważniejsze pytanie mamy za sobą, to postawmy kolejne. Jeść czy nie jeść? A jeśli jeść - to ile?

Nie raz widzimy obraz z kulturystami, którzy jajek na śniadanie nie liczą w jednościach, ale w dziesiątkach. Kolejnym częstym widokiem, jest oddzielanie białka od żółtka. Wniosek można wyciągnąć taki, że w jajku dobre jest tylko białko, a żółtko to zło.

## Jajka jako źródło [białka](https://zachlorowani.pl/bialko-w-diecie-sportowca/)

Białko jaj (jako makroskładnik), jest niepodważalnym wzorcem do oceny innych białek pod względem wartości odżywczych. Jeśli chodzi o ilość aminokwasów egzogennych, jest perfekcyjna. Reasumując, jest to jedno z najlepszych źródeł białka dla sportowca.

## Jaja, a cholesterol

Przez lata było nam mówione, że jedzenie jaj prowadzi do podniesienia cholesterolu we krwi. Czy słusznie?  
Cholesterol nie rozpuszcza się we krwi i występuje w niej jako lipoproteiny. Ten zły cholesterol, którego się boimy to** *low-density lipoprotein***.  
Wysokie stężenie **LDL** jest udowodnionym czynnikiem ryzyka chorób sercowo-naczyniowych.  
Wpływ jaj na LDL według badań oceniany jest jako niewiele znaczący. Jednakże możliwe są personalne odstępstwa od tego.

**A dobry cholesterol?**   
**_High-density lipoprotein_** czyli HDL występuje w naszym osoczu nie w jajkach. Jednak konsekwentnie dieta ma na niego wpływ. W przypadku jaj ich wpływ na HDL jest jeszcze mniejszy niż na LDL. Przy okazji wysokie stężenie HDL też nie chroni nas przed chorobami układu sercowo-naczyniowego.

Poziom cholesterolu mierzony jest za pomocą badań krwi, które odzwierciedlają zarówno cholesterol produkowany przez nas, jak i cholesterol, który spożywamy (większość ludzi wytwarza więcej cholesterolu niż spożywa).

Mechanicznie możliwe jest tworzenie się z cholesterolu mikrokryształków cholesterolowych, co owocuje tworzeniem złogów. To następnie może wywołać odpowiedź zapalną, która może powodować miażdżycę tętnic.

### Jaja, a choroby serca

Metaanalizy publikowane wskazują, że jaja zwiększają ryzyko chorób serca u ludzi **z cukrzycą typu II.** Przy zjedzeniu 4 jaj w tygodniu ryzyko wzrasta **o około 70%!**  
U osób zdrowych wpływ jaj oscyluje** między neutralnym, a niekorzystnym.** Dzieje się tak z kilku powodów. Po pierwsze, że takie badania ciężko się przeprowadza, a po drugie, że osoba mająca zbilansowaną dietę, a jedząca jaja w dużych ilościach, prawdopodobnie będzie miała mniejsze ryzyko chorób serca niż osoba jedząca na co dzień fastfoody, nie ruszając przy tym jajek.

### To jeść czy nie jeść?

Jaja mogą być komponentem zbilansowanej diety, ale nie powinno się opierać na nich całej diety. Jedno jajko ma około **80 kcal**. Uwagę należy zwrócić na to, że jajo ma duży indeks sytości.

Jajka to źródło witamin A[, D,](https://zachlorowani.pl/najwazniejszy-suplement-dla-plywaka/) E i K, czyli tych rozpuszczalnych w tłuszczach. Posiadają także witaminy z grypy B, głównie ryboflawiny oraz minerały takie jak; związki fosforu, siarkę, miedź, żelazo, jod, potas, kobalt, mangan i cynk.

### Jeść żółtko ?

Po pierwsze dla osób lubiących marnować żółtko jaj i ćwiczących na siłowni zainteresowanie powinien wzbudzić fakt, że chociaż żółtko ma mniej białka niż białko, to jednak zawiera wyższe stężenia leucyny, niezbędnego aminokwasu do syntezy protein. Poza tym - żółtko równoważy, poprzez zwartość omegi 6 i omegai 3 (ich stosunek zależy od tego, czym są karmione kury) "złe" oddziaływanie jajka.

Drugi powód to MPS. Istnieje bowiem publikacja, w której badano 10 wytrenowanych mężczyzn w wieku około 21 lat, z poziomem tkanki tłuszczowej około 16 %. Jednej grupie podawano całe jajka w ujęciu makro składników - 18 g białka i 17 g tłuszczy, a drugiej same białka jaj- 18 g białka. U obu grup zaobserwowano stymulację MPS, jednak u grupy jedzącej całe jaja była ona zauważalnie większa.

### **Jaja z wolnego czy klatkowego wybiegu?**

Tutaj znowu trochę zrobiono nas w jajo. Badania sprawdzające jakość i składniki odżywcze jaj, biorąc pod uwagę tryb chowu oraz podawaną drobiu paszę, wykazały, że tryb życia kury nie ma znaczenia. Nieważne było, czy kura jest w klatce, czy biega po trawce, ważniejsze było czym jest karmiona. To może pomóc nam, zaoszczędzić "parę gorszy".

### **A co z GMO?**

Pomijając fakt, że GMO jest całkowicie bezpieczne i jest skutecznym narzędziem w walce z głodem na świecie. To z kolei kura jedząc pasze GMO, nie przekazuje tego jajkom, ponieważ DNA paszy jest trawione. Skutkuje to, że wszystkie jaja są free GMO.

**To ile ?**

Tutaj nic nowego nie napiszemy, jak to że dieta powinna być zbilansowana. I jeśli nie będziemy przekraczać 8-10 jaj tygodniowo, nie powinniśmy mieć z tego powodu jakiś problemów. Smacznego!
