---
title: Jakie suplementy diety w czasach pandemii?
author: Patryk Karliński
date: 2020-03-27
slug: jakie-suplementy-diety-w-czasach-pandemii
thumb: ../../images/the-fear-4915904_1920.jpg
---

**COVID-19** różni się od wirusów wywołujących grypę lub przeziębienie. Wirusy wywołujące grypę są z rodziny *Ortomyksowiru_sów, podczas gdy wirus, który powoduje COVID-19 jest z rodziny \_koronawirusów* .

Jeśli chodzi o przeziębienie, około 50% przypadków jest wywoływanych przez rhinowirusy, które nie są ściśle związane z koronawirusami. I chociaż około 15% przeziębień jest rzeczywiście spowodowanych przez niektóre typy koronawirusów, najczęstsze z nich różnią się od SARS-CoV-2 ([więcej o treminologii](https://zachlorowani.pl/terminologia-zwiazana-z-koronawirusem/)).

Te różnice niemal są najważniejsze, ponieważ nikt nie wie jak dane substancje, czy mikroskładniki w danych ilościach działają przy koronawirusie (SARS-CoV-2). Niektóre suplememty, które przy "zwykłej" grypie czy przeziębieniu mogą pomagać przy COVID-19 nie muszą.

**Z tego, co wiemy, niektóre suplementy mogą nawet *pogorszyć* specyficzne objawy COVID-19 lub wchodzić w interakcje z potencjalnymi lekami. **Jak zawsze - pamiętaj, że suplementy różnią się dawką i stężeniem w zależności od marki. Ponadto suplement diety może być czymś zanieczyszczony, albo zawierać składnik niewypisane na etykiecie.

Jednakże, nie wszyscy muszą chorować na COVID-19. Dlatego postanowiliśmy podać substancje, które poprzez suplementacje mogą pomóc przy przeziębieniach czy grypach.

##### **Suplementy z umiarkowanymi dowodadmi na zwalczania przeziębienia lub grypy (nie przy nowym koronawirusie):**

- **Witamina C** może skrócić czas trwania objawów przeziębienia o ile przyjmujemy ją regularnie, jeszcze przed zachorowaniem. Wydaje się to szczególnie ważne dla sportowców i przy osobach starszych. Są prowadzone [ badania kliniczne](https://clinicaltrials.gov/ct2/show/NCT04264533), które sprawdzają wpływ witaminy C w przypadku ciężkiego zapalenia płuc wywołanego COVID-19, o których poinformujemy Was, kiedy wyniki zostaną opublikowane. Należy jednak zauważyć, że pojedyncze badanie jest bardzo wstępnym dowodem.  
   Zalecane dzienne spożycie witaminy C wynosi 100-200 mg. Łatwo to osiągnąć dzięki diecie, więc suplementacja tak niskich dawek jest niepotrzebna. Wyższe dawki witaminy C do 2000 mg, stosuje się w celu wsparcia układu odpornościowego (dla sportowców) lub skrócenia czasu przeziębienia.

- **[Witamina D](https://zachlorowani.pl/najwazniejszy-suplement-dla-plywaka/)** [opisaliśmy jej wpływ na organizm i nazwaliśmy mianem najważniejszego suplementu dla pływaka](https://zachlorowani.pl/najwazniejszy-suplement-dla-plywaka/) (tak naprawdę każdego sportowca). Udowodniono, że  może pomóc w zapobieganiu infekcjom górnych dróg oddechowych. Ludzie spędzają dużo czasu w pomieszczeniu zimą, co wiąże się z ryzykiem zachorowania na grypą poprzez wyższą transmisję wirusów w zamkniętych obszarach i brak słońca (oprócz uniemożliwienia Twojej skórze syntezy witaminy D, to dodatkowo słoneczne promienie UV mogą inaktywować wirusy).

- **Cynkowe pastylki do ssania** mogą zmniejszać nasilenie objawów przeziębienia z powodu hamowania replikacji wirusa w tylnej części gardła. Przyjmowanie cynku tabletkach do połknięcia nie jest tak skuteczne, a aerozol do nosa może powodować trwałe niekorzystne skutki. Ssane przez cały dzień (75–95 miligramów cynku dziennie, zaczynając w ciągu 24 godzin od pojawienia się objawów), mogą skrócić czas przeziębienia o 2–4 dni. Należy zauważyć, że dawki, które wykazały skuteczność (75–95 mg cynku dziennie) są[ zbyt wysokie,](https://ods.od.nih.gov/factsheets/Zinc-Consumer/#h8) aby były bezpieczne na dłuższą metę. Nie bierz ich dłużej niż kilka tygodni. **Pamiętaj** również, **że cynk jest obecny w żywności i wielu suplementach**. Upewnij się, że nie przyjmujesz więcej cynku niż zaplanowałeś.

##### **Słabe lub wstępne dowody, zwykle na przeziębienia i rzadko na grypę:**

- **Czosnek** ma o wiele więcej pozytywnych badań przeciwbakteryjnych niż badań przeciwwirusowych. Istnieją ograniczone dowody na zapobieganie przeziębieniu.
- **Jeżówka** ma pewne dowody na zapobieganie i być może w leczeniu przeziębienia, chociaż wykazane korzyści są bardzo małe.
- **Czarny bez** ma pewne dowody na leczenie grypy i przeziębienia, ale badań nadal brakuje.
- **Probiotyki** nie są monolityczne. Niektóre konkretne szczepy mogą pomóc w zapobieganiu przeziębieniom, chociaż dowody są mieszane. Skuteczność w przypadku probiotyków jest strasznie indywidualna , ponieważ każdy ma inną mikroflorę jelitową.
- **N-acetylocysteina** (NAC) ma ograniczone dowody na zmniejszenie epizodów grypy,  a kombinacja L-cystyny ​​i L-teaniny ma ograniczone dowody na zmniejszenie przeziębienia. Należy zauważyć, że NAC ma dowody na tworzenie się nowotworów u zwierząt, gdy jest regularnie stosowany w dużych dawkach. Suplement z tego powodu staje się niebezpieczny.

**Przypominamy! Przed użyciem należy dokładnie omówić suplementację ze swoim lekarzem lub osobą do tego kompetentną. Szkodliwość wynikająca z suplementacji jest szczególnie możliwa w przypadku COVID-19 z powodu niewiadomych otaczających tego wirusa i jego objawów**.

Ponadto zalecamy zblianasowaną dietę (bogatą w mikroskładniki) zamiast suplementów oraz zalecamy aktywność fizyczną. Do tego - zdrowy, odpowiednio długi sen i higiena.

Zapewnienie wystarczającej ilości snu jest prawdopodobnie najważniejszą strategią zaraz po higienie. Jest też prawdopodobne, że dieta bogata w ultra przetworzone produkty spożywcze osłabia odporność.
