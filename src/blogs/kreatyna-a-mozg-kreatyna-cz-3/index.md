---
title: Kreatyna, a mózg (kreatyna cz. 3)
author: Patryk Karliński
date: 2019-11-28
slug: kreatyna-a-mozg-kreatyna-cz3
thumb: ../../images/brain-2062057_640.jpg
---

Pisaliśmy [tutaj](https://zachlorowani.pl/suplementacja-kreatyna-cz-2/) o korzyściach sportowych i nie tylko, suplementowania kreatyny.

Chcielibyśmy Wam przybliżyć publikację naukową, która pojawiła się w ubiegłym roku i zawierała przegląd badań, które oceniały wpływ suplementacji kreatyny na funkcje poznawcze osób zdrowych.

Spośród 769 publikacji naukowych, znalezionych m.in. na „[PubMed](https://www.ncbi.nlm.nih.gov/pubmed/)” i “[Science Direct](https://www.sciencedirect.com)”, które spełniały kryterium celu badawczego, tylko 6 spełniało dalsze kryteria:  
badanymi byli ludzie, badanie musiało posiadać grupę kontrolną, badani przyjmowali kreatynę lub placebo, badanymi były osoby zdrowe w wieku powyżej 12 lat. Osobom podano różne zadania poznawcze lub testy przed i po podaniu kreatyny/placebo.   
Badania te zostały przeprowadzone w latach 2002-2011.

![](https://zachlorowani.pl/wp-content/uploads/2019/11/image.png)

[https://www.ncbi.nlm.nih.gov/pmc/articles/PMC6093191/](https://www.ncbi.nlm.nih.gov/pmc/articles/PMC6093191/)

### **Co oceniano?**

Oceniono wpływ kreatyny na funkcje poznawcze wykorzystując różne zadania. Testowane były domeny poznawcze, które obejmowały: pamięć, funkcje wykonawcze, uwagę i rozumowanie. Dodatkowo oceniono kilka innych złożonych funkcji, takich jak zmęczenie psychiczne, czas reakcji i płynność mowy.

### **Wnioski**

Suplementacja kreatyny jest bezpieczna i zwykle stosowana przez sportowców w celu zwiększenia wydajności sportowej. Ponadto kreatyna jest niezbędnym związkiem dla mózgu. Wspomaga różne jego regiony pod względem zaopatrzenia w energię i neuroprotekcję (każde działanie zapobiegające rozpoczęciu lub opóźnieniu degeneracji neuronów).

Badania zawarte w tym przeglądzie dostarczają dowodów, że doustne przyjmowanie kreatyny może poprawić wydajność pamięci i inteligencji. W przypadku innych aspektów funkcji poznania, takich jak: uwaga, funkcja wykonawcza, hamowanie reakcji, płynność mowy, czas reakcji i zmęczenie psychiczne - wyniki nie były jednoznaczne. Suplementacja nie wpłynęła na młodych ludzi, natomiast może mieć selektywny i pozytywny wpływ na osoby narażone na różnego rodzaju stres oraz starzenie się.

Oczywiście potrzebne są dalsze badania, ale jeśli nadal zastanawiacie się nad suplementacją kreatyny to jest kolejny argument, żeby zacząć ją stosować (ewentualnie polecić swoim rodzicom i dziadkom).

Całą publikacje znajdziecie tutaj: [https://www.ncbi.nlm.nih.gov/pmc/articles/PMC6093191/](https://www.ncbi.nlm.nih.gov/pmc/articles/PMC6093191/)
