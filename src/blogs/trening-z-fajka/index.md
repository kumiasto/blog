---
title: Trening z fajką
author: Patryk Karliński
date: 2019-05-03
slug: trening-z-fajka
thumb: ../../images/pływanie-rurka.jpg
---

**Jeszcze kiedyś kojarzona z plażami i nurkowaniem. Na przestrzeni kilkunastu lat pływanie z fajką znalazło swoje stałe miejsce w treningu amatorskim jak i zawodowym. Chyba nie skłamie mówiąc, że każdy pływak ma ją w swoim worku obok płetw i łapek.**

<p>&nbsp;</p>

Fajka czołowa (tylko owa nadaje się do trenowania) wykorzystywana jest wśród dzieci, młodzieży jak i zawodników seniorów czy też masters.

To co odróżnia fajkę czołową od „zwyczajnej” to jej umiejscowienie. Jak nazwa wskazuje, znajduję się ona z przodu, przechodzi pionowo przez naszą głowę, dzięki czemu wyeliminowano zjawisko ściągania głowy na jedną ze stron. Sposób przymocowania do głowy, który opiera się na gumkach, trochę większych od tych stosowanych w okularkach, jest wygodny i również regulowany. Najważniejszą zaletą współczesnych rurek jest łatwość założenia ich na okularki i komfort w trakcie pływania. Ostatnią rzeczą o której warto wspomnieć jest kształt, który jest jak najbardziej opływowy.

<p>&nbsp;</p>

### **Co daje pływanie w fajce?**

Przede wszystkim pomaga nam się skupić na najważniejszej rzeczy w pływaniu czyli …nie, nie na ostatnim zadaniu typu 1000 metrów w fajce, aby kilometry się zgadzały, tylko właśnie na technice. Podczas pływania z fajką, pomijamy oddychanie jak i unoszenie głowy po oddech. Pozwala nam to skoncentrować się na ruchach, chwycie wody oraz na symetrii naszej pracy. Możemy zwrócić uwagę na ułożenie głowy w wodzie czy odpowiedniej rotacji ciała. Przy spokojnym pływaniu umożliwia również kontrolowanie długości kroku pływackiego.

<p>&nbsp;</p>

### **Czy rurka może mieć wpływ na wydolność?**

Ograniczenie dopływu powietrza (nie tlenu) do organizmu nie zwiększa wydolności beztlenowej lub tlenowej. Nie następuje zjawisko hipoksji, a jedynie może wywołać w małym stopniu hiperkapnie.  
Jedynym porządanym efektem jaki może wystąpić to poprzez ograniczenie dostaw powietrza (wąska rurka) zwiększona praca mięśni odpowiedzialnych za oddech, co może skutkować wzmocnieniem ich. Dotyczy to również jakichkolwiek nakładek na górny otwór rurki oraz zmniejszanie go za pomocą np. taśmy klejącej.

Sam spotkałem się z taką praktyką, co o ile zawodnikowi po okresie dojrzewania nie zaszkodzi tak w przypadku juniorów jest niedopuszczalna. Jednakże rurki mają na tyle duży otwór, że oddychanie odbywa się niemal normalnie oraz występuje ciągły sposób oddychania w trakcie płynięcia i możliwość wzięcia wdechu bez względu na ułożenie ramion. Możemy praktycznie oddychać cały czas. Dlatego rurka nie wpływa na wydolność mięśniową lub układu oddechowy.

<p>&nbsp;</p>

### **Jak zacząć pływać z rurką?**

Na pewno na początek warto wyposażyć się, oprócz rurki w nosek (zatyczka na nos). Znam zawodników z większym stażem treningowym ode mnie, a nie wyobrażają sobie oni pływania w rurce bez noska. Są to preferencje na tyle indywidualne, że umiejętności pływackie oraz poziom wytrenowania nie ma na to wpływu. Nosek szczególnie sprawdza się przy nawrotach podczas których woda może nam wlecieć do nosa.

<p>&nbsp;</p>

### **Kilka wskazówek**

1\. Na początku warto, zanim zaczniemy płynąć, zanurkować z rurką i samemu poczuć jak się oddycha.

2\. Do nauki pływania w rurce najłatwiejszy jest kraul, ja osobiście zacząłem od delfina i nie polecam nikomu przez pierwsze 25 metrów wypić tyle wody.

3\. Zacznij od jednego basenu.

4\. Kolejną nauką którą warto pojąć to umiejętność pozbycia się wody z rurki poprzez jej wydmuchanie. Po odbiciu od ściany często zdarzy nam się że koniec rurki znajdzie się pod wodą. Ważne jest abyśmy nauczyli się „czuć” to czy mamy w rurce wodę czy nie. Warto również mieć zapas powietrze na wypadek konieczności wydmuchania wody, inaczej zamiast powietrza zaczerpniemy wody.

5\. Poprzedni punkt dotyczy też nawrotów. Jeśli nauczymy się pływać z rurką, oraz radzić sobie z nią po odbiciu od ściany nawroty nie powinny nam sprawić dużych problemów. Tak jak pisałem wyżej dużą role odgrywa tutaj posiadanie noska.

<p>&nbsp;</p>

Po kilku razach pływanie w fajce wejdzie Ci w nawyk i poczujesz się pewniej. Na pewno jest to duże urozmaicenie treningu pływackiego, a w połączeniu z innym sprzętem szybko się nie znudzi. W trakcie pływania w rurce, musimy wykluczyć tylko jeden styl - grzbietowy. Ponadto rurka nadaje się świetnie do zadań pływanych nogami czy ramionami.
